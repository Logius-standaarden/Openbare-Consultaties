# Openbare consultatie: Uitfasering van het Digikoppeling WUS-koppelvlak

## Standaard

Het **Digikoppeling WUS-koppelvlak (Webservices-Uitwisselingsstandaard)** zal worden **uitgefaseerd**.  
Dit besluit is genomen op basis van technologische ontwikkelingen, de toenemende voorkeur voor moderne API-architecturen, en het afgenomen gebruik van WUS binnen overheidsorganisaties.

Met deze openbare consultatie bieden wij belanghebbenden de gelegenheid om kennis te nemen van dit besluit en te reageren op de bijbehorende documentwijzigingen.

## Wijzigingen

- In het document [Digikoppeling-Architectuur](https://github.com/Logius-standaarden/Digikoppeling-Architectuur/pull/23) is een duidelijke _noot over de uitfasering_ van het Digikoppeling WUS-koppelvlak opgenomen.
- In het document [Digikoppeling-Koppelvlakstandaard-WUS](https://github.com/Logius-standaarden/Digikoppeling-Koppelvlakstandaard-WUS/pull/9) is de status “uit te faseren” opgenomen in de sectie *State of this Document*.
- In het [compliancedocument](https://github.com/Logius-standaarden/Digikoppeling-Overzicht-Actuele-Documentatie-en-Compliance/pull/14) is een toelichting opgenomen bij de asterisk achter `DK-WUS`, die verwijst naar de uitfasering. Daarnaast is in de overzichtsstructuur een visuele aanduiding toegevoegd om gebruikers hierop te attenderen.

## Voorgestelde uitfaseringsplanning

| Koppelvlakstandaard   | Status         | Toelichting                                      | Einde ondersteuning | Einde gebruik  |
|------------------------|----------------|--------------------------------------------------|---------------------|----------------|
| Digikoppeling WUS      | Uit te faseren | Het DK WUS-koppelvlak dient te worden uitgefaseerd | 01-01-2028          | 01-01-2033     |

> • Na 01-01-2028 is gebruik nog toegestaan voor legacy-applicaties tot 01-01-2033 — echter, organisaties zijn na 2028 zelf verantwoordelijk voor functionele en security-updates.

## Reageren?

Reageren kan via een [issue](https://github.com/Logius-standaarden/Digikoppeling-Algemeen/issues) of [pull request](https://github.com/Logius-standaarden/Digikoppeling-Algemeen/pulls) op deze repository,  
of per e-mail aan [api@logius.nl](mailto:api@logius.nl).

Wij ontvangen graag inhoudelijke opmerkingen, vragen of suggesties **uiterlijk 3 juli 2025**.
