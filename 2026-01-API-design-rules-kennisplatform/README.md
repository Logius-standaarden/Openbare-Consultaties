# Consultatie bij Kennisplatform API's

Logius houdt een consultatie bij het Kennisplatform API's voor twee beoogde nieuwe hoofdstukken voor API Design Rules (ADR) versie 2.2.  
De consultatie loopt tot 2026-02-06.  
Feedback en suggesties zijn welkom via [api@logius.nl](mailto:api@logius.nl) of via [issues](https://github.com/Logius-standaarden/API-Design-Rules/issues) op GitHub.  
Help mee versie 2.2 klaar te maken ter vaststelling.

Bij het Technisch Overleg (TO) API wordt gewerkt aan de nieuwe versie van de ADR, waarbij regels zijn opgesteld voor het omgaan met tijd en foutafhandeling.  
Dit naar aanleiding van een grote vraag van API-experts voor standaardisatie op deze gebieden.  
Deze regels zijn met experts totstandgekomen en het TO wil nu extra input van een breder publiek van API-experts die onderdeel zijn van het Kennisplatform API's.

Met deze openbare consultatie bieden wij belanghebbenden de gelegenheid om kennis te nemen van deze nieuwe hoofdstukken en te reageren op de bijbehorende nieuwe design rules.

## Hoofdstukken

Deze consultatie bevat een document dat de twee nieuwe hoofdstukken gecombineerd bevat.  
Beide hoofdstukken zijn nog in ontwerp binnen het Technisch Overleg en dus nog geen formeel onderdeel van ADR 2.2.  
Vanuit Logius vragen wij u dit document te consulteren op de volgende twee hoofdstukken:

- [Date and time](./api-design-rules/#date-and-time)
- [Error Handling](./api-design-rules/#error-handling)

## Zelf testen

Het is mogelijk om te checken of een API voldoet aan de voorgestelde regels.  
Gebruik daarvoor de [OpenAPI Specification Checker](https://developer-overheid-nl.github.io/oas-checker/#/adr-consult) van developer.overheid.nl.  
De "ADR Kennisplatform Consultatie 2026Q1"-versie van deze checker checkt enkel de nieuwe regels en laat bestaande checks achterweg.  
Hierdoor is het mogelijk om alleen de impact van de nieuwe regels te zien, zonder die te verwarren met bestaande violations.  
Om te zien wat de resultaten zijn voor versie 2.1 van de ADR, selecteer "ADR 2.1" in de dropdown rechtsboven.

## Reageren?

Reageren kan via een issue of pull request op de [repository](https://github.com/Logius-standaarden/API-Design-Rules), of per e-mail aan [api@logius.nl](mailto:api@logius.nl).

Wij ontvangen graag inhoudelijke opmerkingen, vragen of suggesties uiterlijk 6 februari 2026.
