
# Openbare consultatie: CloudEvents NL GOV release v1.1 2025

Logius houdt een publieke consultatie voor NLGov Profile CloudEvents. CloudEvents is een internationale standaard voor het uniform beschrijven van events in event-driven architecturen. In Nederland wordt CloudEvents nu voorzien van een nationaal profiel. Dankzij deze standaard kunnen applicaties eenvoudiger informatie uitwisselen over gebeurtenissen (bijvoorbeeld een adreswijziging of een vergunningaanvraag). De Consultatie loopt van 16-10 t/m 20-11-2025. Feedback en suggesties zijn welkom via api@logius.nl of via issues op GitHub. Help mee dit profiel klaar te maken voor de definitieve v1.1.0 .

Zie voor de documentatie van de standaard: [Consultatieversie](https://logius-standaarden.github.io/Publicatie-Preview/NL-GOV-profile-for-CloudEvents/rc-2025/)

## Context
Het **CloudEvents NL GOV** profiel is op 24 september 2025 vastgesteld als een standaard op de PTOLU van het Forum van Standardisatie.
Echter liep dit traject al sinds 2024 en inmiddels zijn in het kader van beheer van de standaard een aantal wijzigingen verwerkt.
Nu Logius ook het predikaat _'Uitstekend Beheer'_ heeft gekregen voor deze standaard, willen wij z.s.m. de wijzigingen actualiseren door middel van een [versie 1.1](https://logius-standaarden.github.io/Publicatie-Preview/NL-GOV-profile-for-CloudEvents/rc-2025/).

Met deze openbare consultatie bieden wij belanghebbenden de gelegenheid om kennis te nemen van dit besluit en te reageren op de bijbehorende documentwijzigingen.

## Standaard
Dit is een profiel op een CNCF CloudEvents specificatie, welke bedoeld is om  interoperabiliteit van systemen en services, welke events/gebeurtenissen produceren en/of verwerken, te bevorderen.
Met nadruk op het feit dat middels deze afspraken een producer en consumer los van elkaar kunnen worden ontwikkeld en ingezet.
Dit ondersteunt loose coupling van systemen en een betere, meer event-gedreven samenwerking, met optimaal gebruik van internationale standaarden.

## Wijzigingen

[Deze update](https://github.com/Logius-standaarden/NL-GOV-profile-for-CloudEvents/pull/28) van het CloudEvents NL GOV profiel verbetert de leesbaarheid, consistentie en zorgt voor betere aansluiting op de CloudEvents specification. Ook is het meer in lijn met de meest actuele afspraken en Logius documentatie.

- Reviewen en aanscherpen van NL GOV constraints op attributen in de CloudEvent spec. [#21](https://github.com/Logius-standaarden/NL-GOV-profile-for-CloudEvents/pull/21)

- Verwerken van feedback uit de consultatie van het Forum (internet.nl). [#27](https://github.com/Logius-standaarden/NL-GOV-profile-for-CloudEvents/pull/27)

- Data schema attribuut toegevoegd (uit v1.0.2 van de CloudEvents spec van CNCF)

- Document onderhoud


## Reageren?

Reageren kan via een [issue](https://github.com/Logius-standaarden/NL-GOV-profile-for-CloudEvents/issues) of [pull request](https://github.com/Logius-standaarden/NL-GOV-profile-for-CloudEvents/pulls) op deze repository (en dan het liefst op de rc-2025 branch),  
of per e-mail aan [api@logius.nl](mailto:api@logius.nl).

Wij ontvangen graag inhoudelijke opmerkingen, vragen of suggesties **uiterlijk 20 november 2025**.










