# Publieke Consultatie Versie ter Vaststelling Logboek Dataverwerkingen
Logius houdt een publieke consultatie voor Logboek Dataverwerkingen (LDV). De consultatie loopt van ... tot 30-01-2026. Feedback en suggesties zijn welkom via api@logius.nl of via issues op GitHub. Help mee deze standaard klaar te maken voor de versie ter vaststelling.

De standaard Logboek Dataverwerkingen beschrijft een manier om technisch interoperabele functionaliteit voor het loggen van Dataverwerkingen te implementeren, door voor de volgende functionaliteit de interface en het gedrag voor te schrijven:

- het vastleggen van logs van dataverwerkingen
- het aan elkaar relateren van logs van dataverwerkingen
- het aan elkaar relateren van dataverwerkingen over de grenzen van systemen
- Door Dataverwerkingen te loggen volgens de standaard kunnen organisaties het datagebruik verantwoorden.

Met deze openbare consultatie bieden wij belanghebbenden de gelegenheid om kennis te nemen van deze standaard en te reageren op de bijbehorende documenten.

## Toepassingsgebied
Functioneel toepassingsgebied: De standaard kan worden toegepast bij het uitvoeren van dataverwerkingen en het aan elkaar relateren van dataverwerkingen van verschillende verwerkingsverantwoordelijken.

Beoogd voor de lijst "Aanbevolen standaarden" bij Forum Standaardisatie.

Organisatorisch werkingsgebied: Nederlandse overheden (Rijk, provincies, gemeenten en waterschappen) en instellingen uit de (semi-) publieke sector.

## Wijzigingen
Deze consultatie bevat een aantal documenten die onderdeel zijn van de LDV core-standaard die wij ter vaststelling willen aanbieden aan het [MIDO](https://www.digitaleoverheid.nl/mido/wat-is-het-mido/). Vanuit Logius vragen wij u om de LDV standaard te consulteren op de volgende vier documenten:
- [Het normatief document](./logboek-dataverwerkingen/)
- [De algemene inleiding](./logboek-dataverwerkingen-inleiding/)
- [Het juridisch beleidskader](./logboek-dataverwerkingen-juridisch-beleidskader/)
- [LDV Guideline voor extensies](./logboek-extensie-template/)

## Reageren?
Reageren kan via een issue of pull request op deze repository, of per e-mail aan api@logius.nl.

Wij ontvangen graag inhoudelijke opmerkingen, vragen of suggesties uiterlijk 30 januari 2026.
